Sa unang pagkikita, dala’y krus ng pag-asa. Paniniwalang ipinakilala sa puso’y siyamg dusa. Kandiling pananampalataya, sinunog, dinusta. At inaliping walang-awa, Indyong walang sala.

Sa tindi ng pagdurusa mamamaya’y nag-alyansa Ilustrado ang siyang nanguna, isinatitik ang pag-asa. Lumikha ng mga obra na gumising sa madla. Isiniwalat ang pagdurusa, bunga ng pang-aalispusta.

Mamamayan sa pagkakahimbing, pagkamakabayan ay nagising Kasarinla’y ninais kamtin, lumaban nang palihim. Munting tinig ng kalayaan patuloy na umalingawngaw Taumbayang napipi sa katotohanan, sigaw ay nangibabaw.

Unti-unting bumangon, binuhay nang pag-ahon. Pang-aalipin ng Espanyol, mga Pilipino ang pumutol. Lumaban gamit ang dahas, nanindigan nang buong lakas. Lumaya ang Pilipinas, sa pang-aaliping marahas.

Ang krus ng pag-asa, na may motibong kakaiba. Ngayo’y pinalitan ng paglaya at tunay na pananampalataya. Bagaman sa una ay sumpa, sa kasalukuya’y pagpapala. Kahapon ang siyang tulay, sa pagkamulat ng madla